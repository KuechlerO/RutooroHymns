150
YESU MUKAMA OLI MURUNGI
1.
Yesu Mukam(a) oli murungi, (E)mbabazi zaawe kanyingi;
Okatufera ha musalaba, Okatukingurr(a) Iguru.
Chorus
Embabazi zawe ka nyingi, Okatucungura Itwena;
Okahayo Obwomezi bwawe, Okatukingurr(a) iguru.
2.
(E)kitinisa kyawe ek’iguru, Okakireka waij(a) omu nsi;
Habw’okugonza kwawe okwingi, Okazarw(a) omu masege.
3.
Obwomezi bwaw(e) obw’omu nsi, Okaba Arukwera mali;
Omu bantu otabasorole, Okatwolek(a) okugonza.
4.
Itw(e) itwena abaana hawe, Tukwesengeriize muno;
Otukonyere obutaleka, Otusinguze Sitani.
5.
Ikiriz(a) okwija omuli (i)twe, Oikalemu notulema;
Nomu kasumi kaitu ak’okufa, Tugwijagirr(e) omuli Iwe.
